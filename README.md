![alt text](https://github.com/[username]/[reponame]/blob/[branch]/image.jpg?raw=true)

# Sose lesz vége!

## Projekt Disclaimer

A ***Sose lesz vége!*** egy félév végi projekt, melyet a Rajk Szakkollégium Alkalmazott Adatközpontú Algoritmus Tervezés kurzusára készített Nádasy Lili és Kofrán Dani, 2022 tavaszán. A projektet nyáron egy feltételes formájában tovább dolgozta és kiegészítette a szerzőpáros.

## Mi is maga a ***Sose lesz vége!***?

A projekt egy szöveg-alapú kalandjátékot takar, melyben te dönthetsz a saját sorsod, a történet alakulása felől. A játék egy rajkos nyári tábori kalandot ölel fel, mely során 3 fejezeten keresztül élheted át az év egyik legkellemesebb időszakát. Küzdj meg a lejutás bonyodalmaival, éld át az önmarcangolás morális dilemmáit, majd tölts el egy különleges napot a nyári táborban. Mindeközben ne feledd, minden döntésed befolyással bír a későbbi történésekre, úgyhogy csak óvatosan!

## A játék célja

A játék során az a célod, hogy minél jobb élményekkel zárdd az adott napot, valamint az egész nyári tábort. Mindez furfangos észjárást, illetve alkalmanként egy kis szerencsét igényel, valamint hogy tipikus rajkos szituációkban jól tudd magad elkalaúzolni. Neked mit jelent vajon majd a tábortűz?

## A játék működése

A játék elején meg kell adnod egy egyedi azonosítót, mellyel a játék asszociálni fogja a játékmenetedet. Ezután fejezetekre bontva találkozol a bonyodalommal, melyet minden döntési pontban egy szituáció, illetve különböző döntési lehetőségek jelölnek.  Ha kiválasztottad az adott szituációban a döntésedet, a *Tovább* gombbal tudod tovább szőni a saját egyedi kalandodat. A játékmenetedet el tudod menteni a fejezetek között, melyet később bármikor folytathatsz az egyedi azonosítód beírásával.

A játék során a döntéseid kihatnak a játékmenet alatt kimutatkozó személyiség jegyeidre, skilljeidre is. Minden döntés szoros összefüggésben van az öncentrikusságoddal, az asszertivitásoddal, az választott életmódod egészségességével, vagy a kollégiumi pályáddal. A játék végén betekintést kaphatsz abba, hogy ezen döntések milyen képet festenek rólad a mindent látó, de senkit sem bíráló algoritmus előtt.

## Utószó

Lilivel szerettünk volna egy kellemes élményt nyújtó kis játékot összehozni, mely készítése során több szinten feszegethettük a porgramozó tudásunkat. A szituációktól a játékmechanikákon keresztül mindent mi találtunk ki és fejlesztettünk le. Vannak részek melyek jobban, vagy épp kevésbé jól sikerültek, de reméljük minden játékos talál benne magának élvezetet. Ha van bármi kérdésetek / meglátásotok a játékkal kapcsolatban, keressetek minket bátran, addig is, mindenkinek jó szórakozást kívánunk!

Kalandra fel!



 
